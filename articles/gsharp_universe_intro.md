---
meta:
  title: 'G# Universe: il nostro supereroe nerd'
  description: "Scopri chi \xE8 G#, il protagonista delle vignette ironiche del G#verse"
hero:
  img: /img/posts/gsharp-universe-intro.png
drawer: support
---

## G# Universe: il nostro supereroe nerd

Ogni giorno online vediamo prompt clonati, immagini virali tutte uguali, caption che fanno il giro del mondo con una frase da emoji e poco più. L’intelligenza artificiale ci permette di generare contenuti con facilità, ma spesso finiamo per usarla come uno specchio.

E se invece la usassimo per raccontare storie?

Nasce così **G#**... per scherzo! ✨ Un modo per animare un po' il team al posto dei classici *"Buongiornissimo kaffé"* in stile boomer ☕️ che tanto ci fanno ridere, ma che poco portano di nuovo a una giornata probabilmente uguale all'altra.

## Chi è **G#** 🦸‍♂️

Un supereroe nerd, ironico, con un piede nel codice e l’altro nella fantasia. G# non combatte i linguaggi o i framework: combatte nemici di tutti i giorni come **TEDE**, il perfido *Technical Debt* che si annida nei ticket dimenticati, nei "lo facciamo dopo", nei [work|pork]around elevati a strategia.

Nel suo mondo retrò-futuristico, G# indaga, scrive, costruisce, chiede aiuto a ChatGPT, tiene una paperella di gomma sulla scrivania 🧳, cerca meetup interessanti dove aiutare e farsi aiutare da altri supereroi. E ogni tanto, salva il mondo (o almeno un progetto).

Questa serie vuole essere un mix tra fumetto e realtà: pillole di cultura dev, ironia da scrivania, e magari un pizzico di consapevolezza in più.

### 📈 Vuoi aiutarmi nelle avventure di G#?

Diventa supporter e accedi a contenuti extra, wallpaper, vignette inedite e retroscena dal G#verse.

**Perché creare > riflettere.**

---

📸 *Image here: una vignetta inedita dal G#verse*

---

P.S.: in questa fase più che dev, il supporto di un grafico è molto gradito! Ricordiamoci che generare queste vignette con l'AI è un consumo energetico non indifferente! Io sono diventato padre da poco, e ora più che mai voglio lasciare un mondo più sano a mio figlio. 🌿 Jacopo, questa saga è anche per te.
