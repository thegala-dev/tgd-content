---
meta:
  title: "Perch\xE9 questo blog"
  description: 'Il manifesto di thegala.dev: un progetto tecnico, personale e condiviso'
hero:
  img: /img/posts/perche-questo-blog.png
drawer: null
---

## 🤷‍♂️ Perché questo blog

> *spoiler: non è (solo) un blog*

---

### 👋 Benvenutə

Sembrerà scontato, ma ti chiedo una cosa: **leggilo fino in fondo**. Magari anche due volte o magari lo rileggerai tra un anno e cerca di porti questa domanda:  
**perché sei qui?**

Se sei junior, mid, senior, freelancer, team lead o dev in burnout — poco cambia: cerca sempre uno scopo in quello che fai. Poi, se puoi, condividilo. È quello che sto cercando di fare anch’io — oggi si direbbe *Content Creator*, ma quando ho iniziato si chiamava *blogger* (o prima ancora... boh, forse *opinionista*?).  

Qui troverai una cosa sola: **esperienza condivisa**.

Quella vera, quella che nasce dallo scrivere codice ma anche dal discutere strategia. Dall’imparare le cose sbagliate prima di arrivare a quelle giuste. E soprattutto: dal voler **trasferire** quello che si è imparato.

Ho sempre voluto essere **il senior che non ho mai avuto** e ora ho la consapevolezza che posso farlo attraverso questo sito web.

E tu?  
Perché sei qui?

Hai bisogno di un consiglio o di approfondire qualche pattern particolare? O non sai come gestire al meglio il *git flow* nel tuo team? Ci sono difficoltà nel far capire al business che il debito tecnico va ripagato?

Beh, penso tu sia nel posto giusto, costruiamolo insieme!

---

### 👤 Chi sono

Non è la sede per snocciolare titoli e aziende — per quello c'è LinkedIn.  
Ma una cosa te la dico: **sono un dev che si è fatto le ossa**, poi le ha spaccate, poi se le è rimesse a posto e ha cominciato a costruire qualcosa che durasse. E ho cambiato spesso maschera:

Oggi sviluppo backend, domani penso ad una architettura per un microservizio, nel mentre c'è da aggiornare il framework e ottimizzare due query.

Poi arriva la gestione del team: scrivere task chiari, smarcare dipendenze, supportare le figure junior.

Ho scritto tanto codice, ma ho imparato che non basta.

> Un buon senior non è chi scrive codice ottimizzato, ma chi **ottimizza il contesto**.

Cosa vuol dire? Che conosce gli obiettivi aziendali e ci lavora sopra, che tiene alto il morale del team, che documenta, che insegna, che semplifica.

Ed è per questo che nasce questo progetto.

---

### 💡 thegala.dev

Non è un blog, è **una piattaforma tecnica per chi vuole crescere bene**.  
Un luogo dove la passione incontra la professione (letteralmente).  
Trovate pillole, articoli, esempi di codice e magari, in futuro, anche il tuo articolo pubblicato. O un link a una diretta su Twitch dove ne discutiamo insieme.

Ma soprattutto: **trovate un punto di vista onesto, strutturato e accessibile sul mondo Laravel e dintorni**. Un punto di vista che non vuole affermarsi, vuole revisionarsi e tracciare la sua storia come in una repository Git.

Perché se hai letto 12 articoli su come gestire i worker in Laravel e nessuno ti ha davvero spiegato *perché dovresti farlo*, allora sei nel posto giusto.

ℹ️ → Vuoi capire meglio cos’è *thegala.dev*? [Vai qui](#)

---

### 💪 Cosa puoi fare tu

Hai due opzioni:

1. **Consumi e basta.** Lecito. Il contenuto è pensato anche per questo.
2. **Contribuisci.** E allora diventa interessante.

Puoi:

- Proporre argomenti di discussione
- Aprire una pull request sul sito/blog
- Aiutarmi a correggere refusi, migliorare esempi, portare casi reali
- Supportare economicamente il progetto (quando sarà live su Patreon/Kofi o simili)
- Qualsiasi cosa tu scelga, sei parte della community. E questo è già tantissimo.

Perché *thegala.dev* è **open source nel cuore**, ma soprattutto nella testa.

---

### 🏱 Dedica finale

A chi ha voglia di diventare un dev migliore.  
A chi si è stancato dei tutorial fatti per far crescere il traffico e non le persone.  
A chi ci crede ancora, anche se ha passato notti a fixare merge conflict nel buio.

Ah, quasi dimenticavo:

> Nessuna intelligenza artificiale è stata maltrattata nella realizzazione di questo blog.  
> Anzi, ne è co-founder.